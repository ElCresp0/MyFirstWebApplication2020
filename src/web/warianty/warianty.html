<!DOCTYPE html>
<html lang="pl">
    <head>
        <title>Chesslav</title>
        <meta charset="UTF-8">
        <link href="../chesslav.css" type="text/css" rel="stylesheet" />
        <meta name="viewport" content="width=device-width, initial-scale=1.0">
    </head>
    <body>
        <header>
            <img src="../obrazy/logo.jpg" style="width:100%;" alt="logo chesslav" title="chesslav" />
            <div>
                <a href="../index.php">strona główna</a>
            </div>
            <hgroup>
                <h1 id="start">Warianty</h1>
                <h3>Po rozegraniu tysiąca partii klasycznych szachów można się trochę znudzić. W takich momentach dodatkową rozrywkę zapewniają nam nowe odmiany królewskiej gry. Każda z nich rózni się od tradycyjnych szachów częścią zasad. Poniżej zamieszczam krótki opis moich ulubionych wariantów.</h3>
            </hgroup>
        </header>
        <div id="content">
            <article>
                <h2>Szachy Fischera</h2>
                <p>Bardzo ciekawa odmiana szachów, w której traci znaczenie znajomość teorii poszczególnych debiutów (często kluczowa na najwyższym poziomie w klasycznych szachach). Wynika to z tego, że w szachach Fischera w pozycji początkowej figury ustawione są w sposób losowy. Dzięki temu powstają nowe, ciekawe pozycje. Zasady i cel gry pozostają niezmienione. Często używa się też nazwy <q>szachy 960</q>, ponieważ jest to ilość możliwych pozycji początkowych.</p>
                <h2>Crazyhouse</h2>
                <p>Moja ulubiona niestandardowa odmiana szachów. Ustawienie początkowe i cel gry pozostają niezmienione. Różnice pojawiają się po pierwszym zbiciu figury przeciwnika. Bierka ta zostaje przydzielona graczowi, który ją zbił. Będzie on mógł postawić ją z powrotem na szachownicy na wybranym wolnym polu. Ta możliwość wprowadza niepowtarzalny chaos do pozycji. W tym dynamicznym wariancie nie przechodzi się do gry końcowej i rzadko się remisuje. Partia najczęściej kończy się matem.</p>
                <h2>King of the hill</h2>
                <p>Bardzo prosta i przyjemna odmiana szachów. Celem gry jest postawienie króla na jednym z czterech centralnych pól szachownicy (e4/e5/d4/d5). Złym pomysłem jest jednak wczesna próba wyprowadzania króla - może się to skończyć matem, który tak samo jak w klasycznych szachach stanowi wygraną. Najpopularniejszą strategią jest granie tak jak w tradycyjne szachy dopóki pozycja się nie uprości. Dopiero po wymianie części figur można rozważać dążenie królem do centrum.</p>
            </article>
        </div>
    </body>
</html>